---
layout: default
title: Lala Projesi Nedir?
---

# Lala projesi nedir?

Lala, bulut platformda bulunan ve küçük işyerleri için günlük işlerini yönetebilecekleri bir uygulama sistemidir. Sistem, altyapı olarak kullanılacak bir bulut platform ve platform üzerinde çalışan uygulamalardan oluşmaktadır.

## Bulut platformu ne demek?

Herkesin kendisi için ayrı ayrı donanım (server, bilgisayar vs.) ve yazılım yatırımı yapmasına gerek kalmadan, ortak donanım ve yazılım üzerinden yürütülen bilişim işlemlerinin tümü **"bulut platformu"**dur. Bu yatırımların ortak bir sağlayıcı tarafından yapılması, son kullanıcılar için esneklik, ihtiyaç duyulan kadar kullanma ve ödeme, başkalarının deneyimlerinden faydalanma, yerel makina problemlerinden arınma, bakım-onarım-yeni donanım-yazılım yenileme ve güncelleme gibi sürekli masraflardan kurtulma olanakları sağlar. Gelişen teknolojiyi takip etmek için fazladan zaman ve emek harcanmasına gerek kalmaz, kişileri ve firmaları büyük yüklerden kurtarır. Tanımından da anlaşılacağı üzere, bulut platform internet üzerinden çalışır.

Bizim bulut platformumuz, kullanıcılarımızın işyeri bilgilerini, işyerine bağlı firmaları ve ekipleri, kullanıcıları ve kullanıcı rollerini tutan pek çok yazılımın ortak çalışmasından oluşmuştur. Kullanıcıların işlemlerini gerçekleştirdikleri servis uygulamaları ve uygulamalar sayesinde toplanan verilerde bu platformda depolanır.

## Uygulama ne demek?

Belli bir amaca yönelik işlemleri yerine getirmek için hazırlanmış bilgisayar programına uygulama denir. E-posta sağlayıcılar( örn. gmail), online döküman saklama işlemleri (örn. google docs, dropbox), online fotoğraf görüntüleme işlemleri (örn. picasa, flickr) gibi uygulamalar, bulut platformda, internete bağlı olarak çalışan uygulamalara örnektir. Bireylere yönelik programlar gibi, işyerlerine yönelik programlar da internet üzerinden servis olarak sunulmaktadır.

Avukatlık bürosundan, doktor muayenehanesine, güzellik salonundan restoranlara kadar, bütün işyerlerinde faturaların, stokların, müşteri bilgilerinin ve randevularının, nakit akışının, siparişlerin vb. iş akışlarının takip edilmesi ve zaman zaman raporlanması gerekir. Bu elementler bazıları bütün işyerleri için ortak özellikler taşırken, farklı sektörlerde çalışan işyerlerinin kendilerine özgü işlemleri de vardır.

Biz, projemizde, kullanıcılarımıza, ihtiyaçları olan temel işlemleri yapabilecekleri uygulama birimlerini bir paket olarak sağlarken, sektörlerine özel işlemleri yapabilecekleri uygulamaları da kendi sektör paketlerine dahil ederek sunmayı hedefliyoruz.

# Lala'nın, kendinden öncekilerden farkı ne?

## Kolay

### Kolay Erişim:

Bulut platformda bulunan sistemi kullanmak için internet üzerinden kaydolmak yeterlidir. Kullanıcı bilgilerini doğrulayarak sisteme giriş yapar, işleri bitince çıkış yapar. Bütün veriler ve işlemler güvenli bir şekilde kaydolurken yerel bilgisayarların hafıza sınırlarını zorlamaz, kullanıcıları sürekli yedekleme yapmak zorunda bırakmaz.

**"Sisteme giriş yapmak için bilgileri doğrulamak yeter."**

### Kolay Kullanım:

Kullanıcı dostu arayüz ve kullanıcı deneyimi tasarımı ile kullanıcılar, yapacakları işlemleri kolay algılar, işleri zorlaştıran karmaşadan arınırılar. Kullanım süresince karşılaştıkları sorunları, gereksinimlerini ve ihtiyaç duymadıkları birimleri bize doğrudan ileterek, sistemin geliştirilmesine ortak olurlar. Basit ve temiz ekranda, hızlı ve rahat işlem yaparlar.

**"Sistemi kullanmak için, yaptığınız işi bilmeniz yeterlidir; siz sisteme değil, sistem sizin iş akışınıza uyar."**

### Kolay Geliştirme ve Güncelleme:

Bulut platformda bulunan sistem, teknoloji geliştikçe ve kullanıcıların geri bildirimleri ulaştıkça, geliştiricilerimiz tarafından güncellenir, yenilenir. Bulut platformda yapılan bütün bu işlemler, ekranınıza anında yansır.

**"Bilgisayarınızla veya serverınızla aranızı bozan diyaloglar yaşamazsınız."**

### Kolay Eğitim:

Bütün kullanıcılar, sisteme kaydoldukları andan itibaren, sistemi tanıtan video ve resimli anlatımlar ile sistemi öğrenirler. Sistemde yapılan güncelleme ve geliştirme işlemleri sonunda, bu işlemlerle ilgili bilgilendirme eğitimi kullanıcıya gönderilir.

**" Kullanıcılar, neyi-nerede bulacağını ve nasıl kullanacağını aramak ve düşünmek zorunda kalmaz."**

### Kolay Ödeme:

**"Biz kullanıcılarımıza hem iş hem de finansal ortaklarımız gözüyle bakarız."**

Bu nedenle, sistemimizi ilk günden itibaren potansiyel kullanıcılarımızın ihtiyaçlarını ve halihazırdaki sistemlerle problemlerini dinleyerek tasarladık. Kullanıcılarımızın, ihtiyaçlarını karşılayıp karşılamadığından emin olamadığı, teknolojiyi takip etmeyen ve zaman içinde ihtiyaçlara yanıt verme özelliğini yitiren bir sistem için servet ödemesini doğru bulmuyoruz ve istemiyoruz. Bu nedenle aylık servis ücretlerini üç parametreye göre belirlemeyi doğru buluyoruz:

* Kullanılacak sektörel uygulama sayısı,
* Toplam kullanıcı sayısı,
* İşyerinin şube sayısı.

## Güvenli:

Sistem bulut platformda işler; bu nedenle yerel makinalarda oluşan arızalar, virüsler, güvenlik açıkları sistemi etkilemez. Yerel makinalarda yapılan her yenileme-bakım-onarım işlemi sonrasında programın tekrar tekrar kurulması veya aynı iş yerinde bir başkasının makinasına bağlanılması gerekmez. Ayrıca, bakım onarım işlemleri için ödeme yapılması da gerekmez. Veriler, bulut platformda güvenli alanımızda sürekli olarak yedeklenir; kullanıcılar verilerini kaybetmez, verileri yedeklemeye devam edebilmek için sürekli yeni donanım harcaması yapmak zorunda kalmaz. Yine de "verilerim benimle güvende" diyen kullanıcılarımız verilerini yerel makinalarına indirebilir. Bununla da yetinmek istemeyen kullanıcılarımız, ek hizmet ücreti ile verilerininin şifrelenerek kaydedilmesini talep edebilirler.
